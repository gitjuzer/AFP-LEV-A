### A REST API hívásának a szabályai.

A projektben a Slim PHP által felállított REST API konvenciókat használjuk a végpontok definiálására.
A szabályok betartásával pusztán az adatbázis szerkezet ismeretében ugyanazt a végpontot definiálja bárki 
egy adott kérésre.

Ehhez azonban először meg kell ismerni a kliens oldali lehetőségeket.

#### Android

[tutorial](https://www.londonappdeveloper.com/consuming-a-json-rest-api-in-android/)

Ez sajnos csak a GET metódust fedi le, viszont az új projekt létrehozásától az indításig.
Itt egy másik leírás, ez csak az alkalmazás törzsével foglakozik, de azzal részletesebben.

[stackowerflow](https://stackoverflow.com/questions/29339565/calling-rest-api-from-an-android-app)

#### Web Frontend

[A Roland által felajánlott szerveren](http://burgervargyros.hu/src/client/public/sample.php) 
elhelyeztem példakódokat.

#### Általános szabályok

1. A body content type minden esetben legyen Application/Json! Vagyis ha post data-t(egy űrlapot) 
küldtök be, akkor gondoskodjatok arról, hogy ez szabályos json formában érkezzen! 
2. A REST API címét tároljátok el egy beállítás fájlban, hogy szükség esetén csak egy helyen kelljen módosítani.
A továbbiakban erre API_URL-ként fogok hivatkozni.
3. A bejelentkezést nem igénylő végpontok kezdődjenek így: API_URL/api
4. A bejelentkezést igénylő végpontok kezdődjelen így: API_URL/sapi
5. HTTP metódusok:
1. Lekérdezés: GET
2. Új rekord, login, regisztráció: POST
3. Létező rekord módosítása: PUT
4. Törlés: DELETE

Hogy miképpen tudod megadni egy kérésnek a metódust, az implementáció függő. Mivel ezek szabványok, 
minden platform kínál rá egyszerű megoldást. Ha órákba telik erre rájönni, akkor keress más eszközt!
Ugyenez igaz a fejléc és a törzs adataira is.
6. Végpont elérés építés:
- Az útvonalhoz add hozzá az **adatbázis adott táblájának a nevét kisbetűvel**!
- Ha több rekordot kérdezel le, használj többes számot!
- Ha egyetlen rekordot kérdezel le vagy módosítasz, használj egyes számot!
7. A további paramétereket ehhez fűzd hozzá!
8. Amelyik útvonal nem építhető fel ezen szabályok alapján (például több paraméter kell, 
és ezek sorrendjét meg kell határozni), azzal kapcsolatban keresd a Backend csapatot!
9. Az ideiglenes szerver csak https protokollon keresztül fogadja az api hívásokat. Ha a dokumentumban valamelyik 
útvonal nem ezzel kezdődik, az hiba. Ha ilyet találsz, kérlek javítsd, vagy értesíts róla!
10. Érdemes minden kérésbe beilleszteni egy "Accept: application/json" headert. Ha a kérés sikeres, akkor ennek
nincs jelentősége, mivel mindenképp a megadott JSON formátumban kapod a választ. Azonban ha egy nem várt hiba
lép fel, akkor a header hiányában HTML formátumban kapod a hibaüzenetet.

Példák:

Felhasználók listája:  

    GET https://API_URL/sapi/users

A 6-os id-jű user adatai: 

    GET https://API_URL/sapi/user/6

A "Matematika" téma lekérdezése: 

    GET https://API_URL/sapi/topic/Matematika

Bejelentkezés: 

    POST https://API_URL/api/login

A kérés törzsébe: 

    {
        "email": "example@email.com", 
        "password": "szupertitkos" 
    }

Regisztráció: 

    POST https://API_URL/api/registration

A kérés törzsébe: 

    {
        "loginName": "GipszJakab", 
        "name": "Gipsz Jakab",
        "email": "example@email.com", 
        "password": "szupertitkos" 
    }

A sikeres login kérésre válaszként ezt fogod kapni:

    {
    "token": "eyJ0eXAiOiJKV1QiLCJhbGciOiJIUzI1NiJ9.eyJpZCI6IjIiLCJlbWFpbCI6ImFyanVucGhwQGdtYWlsLmNvbSJ9.yXgY7LWB3_lHEkPB9pj5onGsNWk8norftkRdGesXMb8"
    }

Ha ezt kapod:

    {
    "error": true,
    "message": "These email credentials do not match our records."
    }

Vagy hibás bejelentkezési adatokat küldtél, vagy nem szabványos Json-t csatoltál a kérés törzsébe.

Bejelentkezés után a /sapi (bejelentkezést igénylő) kéréseidhez a headerbe csatold a tokent így:

    Header name: Authorization

    Header value: Bearer eyJ0eXAiOiJKV1QiLCJhbGciOiJIUzI1NiJ9.eyJpZCI6IjIiLCJlbWFpbCI6ImFyanVucGhwQGdtYWlsLmNvbSJ9.yXgY7LWB3_lHEkPB9pj5onGsNWk8norftkRdGesXMb8

A Bearer szót ne feledd beszúrni a token elé, majd egy szóköz, majd a login kérésre kapott token 
tartalma idézőjel nélkül.

#### Válasz

A válasz siker esetén:

{"status": "success", "code": CODE (pl: 200), "payload": AZ IGÉNYELT ERŐFORRÁS JSON FORMÁTUMBAN}

Tehát, ha egy felhasználót kérdeztél le, akkor az adatait így éred el:

response.payload

Ha csak az email címére vagy kíváncs akkor:

response.payload.email

A válasz hiba esetén:

{"status": "error", "code": ERROR_CODE, "message": HIBAÜZENET}    

#### Hibaüzenetek

401 Unathorized - Bejelentkezési hiba. Az üzenet szövege tartalmazhat további részleteket.
403 Forbidden - Elégtelen jogosultsági szint (nincs implementálva).
404 Not Found - Az útvonal nem létezik.
405 Method Not Allowed - Hibás HTTP metódus (GET, POST, PUT, DELETE).
415 Unsupported Media Type - A content-type értéke nem application/json. 
    Post vagy Put típusú kérések esetén a Body content type értékét is application/json-ra kell állítani!


#### Hibakeresés

Ha a fentieket betartva sem működnek a kérések, akkor az útvonal, a válasz és az esetleges hibaüzenet 
beszúrásával keressetek engem nyugodtan!

#### Javaslat 
Kezdjétek a regisztrációval, bejelentkezéssel és a témák létrehozásával listázásával. Mi is 
Így fogunk haladni. Az elkészült funkciók végpontjait folyamatosan bővítem ez a dokumentumot.

##### Happy Coding :)
